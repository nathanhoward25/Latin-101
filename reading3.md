Cum Achīvī decem annōs in Troia fuissent, Epeus mirae magnitūdinis equum ligneum fēcit. In eō collēctī sunt Menelaus, Ulixēs, Diomedes, Thessander, Sthenelus, Acamas, Thoas, Machaon, Neoptolemus. et in equō scripsērunt “DANAI MINERVAE DONUM DEDERUNT, castraque transtulērunt Tenedo. Cum id Troianī vidērunt, Priamus equum in templum Minervae duxit. Cum Cassandra diceret equum habere hostes, fidēs eī non data est et equum pro templō posuērunt. Achīvī exiērunt et custodēs occidērunt et Troiam sunt potitī.
